---
layout: page
title: O nas
image: /images/o-nas.jpg
---

Nazywam się Agata Siłuszyk, jestem psychologiem, psychoterapeutą, ale też mamą, która sama doświadcza trudności rodzicielskich każdego dnia. Mogę Was zapewnić, że to żaden wstyd cierpieć. Ważne jest, aby zawalczyć o siebie i swoją rodzinę, o swoje zdrowie. Depresję można leczyć. Z depresją można walczyć. Z depresji można wyjść. Trzeba jednak podjąć odpowiednie kroki i poprosić o wsparcie.

Jako terapeuta staram się wspierać mamy i ojców bez osądzania, bez pouczania, bez dawania dobrych rad. Wierzę, że każdy z nas jest ekspertem od swojego życia. Każdy rodzic zaś najlepiej zna swoje dziecko.

Aby nieść wsparcie, podjęłam się studiów z Psychoterapii Poznawczo - Behawioralnej na SWPS w Warszawie. Specjalizuję się zwłaszcza w prowadzeniu terapii depresji, zaburzeń lękowych i leczeniu zaburzeń snu. Posiadam certyfikat CBT-i (najskuteczniejszej obecnie metody leczenia bezsenności). Jestem aktywnym członkiem szwajcarskiego stowarzyszenia Postpartale Depression Schweiz oraz koordynatorem na Polskę towarzystwa Postpartum Support International. 

Tę stronę prowadzę wolontaryjnie i nie pobieram za to żadnych pieniędzy. Jeśli szukacie wsparcia, wskazówek lub potrzebujecie dopytać o to, gdzie można otrzymać profesjonalną pomoc (również tę bezpłatną), piszcie! Czekamy na Wasze wiadomości! Nasz email to: <info@depresjapoporodowa.pl>


<div class="box">
<h3>“Depresję poporodową da się leczyć! Najważniejszy krok jaki musisz zrobić, to poprosić o pomoc!”</h3>
</div>

