---
layout: page
title: Gdzie po pomoc?
image: /images/gdzie-po-pomoc.jpg
---

Otrzymałaś / otrzymałeś diagnozę depresji poporodowej lub rozpoznajesz u siebie jej objawy? Nie wiesz, gdzie możesz znaleźć potrzebne wsparcie i pomoc? Poniżej znajdziesz przydatne linki:

---
## DepresjaPoporodowa.pl
Jeśli masz pytania na temat depresji poporodowej, potrzebujesz wsparcia, rozmowy, podzielenia się swoją historią, napisz na naszego maila <a href="&#x6d;&#x61;&#x69;&#x6c;&#x74;&#x6f;&#x3a;&#x69;&#x6e;&#x66;&#x6f;&#x40;&#x64;&#x65;&#x70;&#x72;&#x65;&#x73;&#x6a;&#x61;&#x70;&#x6f;&#x70;&#x6f;&#x72;&#x6f;&#x64;&#x6f;&#x77;&#x61;&#x2e;&#x70;&#x6c;">&#x69;&#x6e;&#x66;&#x6f;&#x40;&#x64;&#x65;&#x70;&#x72;&#x65;&#x73;&#x6a;&#x61;&#x70;&#x6f;&#x70;&#x6f;&#x72;&#x6f;&#x64;&#x6f;&#x77;&#x61;&#x2e;&#x70;&#x6c;</a> lub w wiadomości na naszym fanpagu <https://www.facebook.com/DepresjaPoporodowa>{:target="_blank"}.
Postaramy się odpowiedzieć najszybciej, jak to możliwe. Sami doświadczyliśmy kryzysu depresji i wiemy, jak bardzo obecność innych osób może pomóc w walce z chorobą.

---

## Antydepresyjny Telefon Zaufania: 22 484 88 01

Jest prowadzony przez fundację ITAKA - Centrum Poszukiwań Ludzi Zaginionych. Na stronie <https://stopdepresji.pl/>{:target="_blank"} podane są godziny oraz dni, kiedy pod telefonem dyżurują psychiatrzy, psycholodzy oraz seksuolog. Podczas rozmowy nie musisz podawać swoich danych (jest to rozmowa anonimowa). Jeśli obawiasz się rozmowy telefonicznej, możesz napisać wiadomość e-mail: <porady@stopdepresji.pl>

“Nie wstydź się zadzwonić. Nasi specjaliści czekają na Twój telefon. Nie stawiają diagnozy, nie leczą, bo tego nie da się zrobić przez telefon. Ale wytłumaczą, na czym polega leczenie oraz terapia osób z rozpoznaną depresją, podpowiedzą co robić i udzielą wsparcia. Pamiętaj, że depresja jest chorobą, którą się leczy, i z którą można żyć. Od początku istnienia telefonu dzwoniły do nas tysiące osób. Z dużych i mniejszych miejscowości. Kobiet i mężczyzn. Chorych, podejrzewających chorobę, a także ich rodzin i przyjaciół. Czekamy na Twój telefon!”

---

## Terminy leczenia NFZ
Jeśli szukasz bezpłatnej konsultacji u psychiatry (w ramach NFZ) możesz wejść na rządową stronę <https://terminyleczenia.nfz.gov.pl/>{:target="_blank"}. W pole <<Jakiego świadczenia szukasz?>> wpisz "PORADNIA ZDROWIA PSYCHICZNEGO". Wpisz również nazwę miejscowości lub województwo, w jakich szukasz porady (pamiętaj, że do Poradni Zdrowia Psychicznego nie obowiązuje rejonizacja tzn. możesz pójść na konsultację również w innej miejscowości niż mieszkasz!). Strona podpowie Ci, jaki jest przewidywany czas oczekiwania na wizytę w danej placówce. Następne co musisz zrobić, to zadzwonić i umówić się na konkretny termin. 

---

## Znajdź placówkę
Na stronie <https://liniawsparcia.pl/placowki/>{:target="_blank"} znajdziesz wyszukiwarkę placówek pomocowych w Twojej okolicy (nie tylko Poradnie Zdrowia Psychicznego, ale również Ośrodki Interwencji Kryzysowej i inne). Wystarczy wpisać nazwę miejscowości lub województwo, a wyszukiwarka podpowie Ci, gdzie możesz umówić się na bezpłatną konsultację psychiatryczną lub wizytę u psychologa. 

---

## Rządowy Program Profilaktyki Depresji Poporodowej
Ministerstwo Zdrowia uruchomiło program profilaktyczny, którego zadaniem jest m.in. ułatwienie osobom z diagnozą/podejrzeniem depresji poporodowej dostępu do bezpłatnych konsultacji u specjalistów. Program przewidziany jest na lata 2018-2023 i działa w części województw. Listę ośrodków odpowiedzialnych za realizację programu w danym województwie można znaleźć na stronie: <https://pacjent.gov.pl/program-profilaktyczny/program-profilaktyki-depresji-poporodowej>{:target="_blank"}

---

## Fundacja Matecznik 
Na czas pandemii Fundacja Matecznik uruchomiła wsparcie psychologiczne w postaci 1-2 <strong>darmowych</strong> spotkań z psychologami - wolontariuszami. Jeśli więc jesteś mamą, której ciąża / poród przypadły na czas obecnej pandemii, możesz liczyć na doraźne wsparcie w postaci rozmowy ze specjalistą (online lub stacjonarnie w Poznaniu). Dodatkowo mieszkanki Poznania, które urodziły / oczekują pojawienia się ciężko chorego dziecka, mogą liczyć na darmową pomoc psychologiczną i prawną. Więcej informacji znajdziesz na stronie: <https://fundacjamatecznik.pl/>{:target="_blank"}
